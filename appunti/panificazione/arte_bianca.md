# CREAZIONE PASTA MADRE
1. Base
100g farina
80gr acqua di bottiglia a 26°
riposo 48h a 26°C
2. Rinfresco Base
100g pasta lievitata
100g farina
80gr acqua di bottiglia a 26°
riposo 48h a 26°C
3. II° rinfresco
come Rinfresco Base
riposo 24h a 26°C
4. Rinfresco principale
100g pasta lievitata
100g farina
50gr acqua di bottiglia a 26°C
riposo 12h a 26°C
5. Rinfresco
come Rinfresco principale
riposo 4/6h a 26°C
6. Rinfrescare finché non raddoppia di volume in 4h

# TEORIA GENERALE
## Conservabilità della Pasta Madre
La pasta madre si conserva in frigo, dopo averla opportunamente rinfrescata, per 4/5gg in un barattolo di vetro con il coperchio appena avvitato ma non del tutto, per lasciar passare l'aria necessaria al metabolismo del lievito.

## Rinfresco
La pm si rinfresca con una idratazione del 50% con un rapporto di 1:1 ogni 5gg di conservazione, quindi, per una conservabilità di 15gg di avrà un apporto di farina fresca sulla pm di 3 volte, con un rapporto di 3:1. Si consiglia vivamente l'uso di farina 0 di media forza.
In caso di periodi lunghi è consigliabile conservare la pm con il metodo della cilindratura e poi della legatura. Per utilizzarla nuovamente non farò altro che slegare il salsicciotto di pm, scartare delicatamente la parte esterna e prendere per rinfrescare solo il cuore, cioè la parte più interna; in questo caso è opportuno rinfrescare il lievito con il 40% di idratazione, per evitare che sia troppo appiccicosa.
**La pm si utilizza solamente quando il suo volume è raddoppiato (circa 3 ore a 22-25°)**.

## Esubero
L'esubero non è altro che la parte di lievito che non viene rinfrescato; in pratica è sempre lievito ma ovviamente con un potere lievitante molto ridotto, visto che il rinfresco è vecchio di giorni. L'esubero può essere utlizzato in preparazion che non necessitano di lievitazione, tipo piadine, taralli, grissini e crackers.

## Come organizzare i tempi per preparare il pane
Facciamo ora un esemoio di come calcolare i tempi:
Per fare il pane in giornata:
* La mattina presto rinfresco la pm attendendo il raddoppio del volume dopo 3/4 ore e poi inizio a impastare.
* Faccio riposare sul tavolo la massa per 10' (puntatura).
* Inizio le "pieghe", 1 una ogni 20' per 3 volte.
* Metto il mio impasto in una ciotola coperta e attendo il raddoppio (fase di maturazione) per circa 6/8 ore a 26/28°.
* Formatura della pagnotta in un panno cosparso di semola e quindi in un cestino da lievitazione. Attendo il raddoppio per 3/5 ore.
* Cottura.


# RICETTA BASE PANE
* 400g farina forza media (tipo 0)
* 100g semola rimacinata
* 330g di acqua fredda (65% idratazione)
* 17g sale fino
* 80g di pm attiva (rinfrescata da 3 ore)


# IMPASTO GENERALE con PM
Usare dal 10% al 30% di PM con idratazione al 50% (o di pasta di riporto) sulla farina a cui si vuole unire sempre con idratazione al 50%.

1. Sciogliere il lievito nell'acqua
2. AUTOLISI: Mescolare l'acqua e la farina e lasciare a riposo 30’ senza impastare 
3. INCORDATURA: Impastare fino a raggiungere una consistenza elastica. Mettere il sale e/o olio nella farina; se si vuole un impasto più rigido, all'inizio, altrimenti a 3/4 del processo
4. PIEGHE: Ripiegare la pasta su se stessa più volte per lato
5. PIRLATURA: Chiudere l'impasto a forma di palla con l'apertura in basso
6. PUNTATA: Prima lievitazione in contenitore con panno umido
7. STAGLIO:
    1. [PEZZATURA]: Divisione in panetti
    2. PIEGHE: Rigenerazione per riattivare il lievito
    3. PIRLATURA: Chiusura impasto/i
    4. FORMATURA: Predisposizione impasto/i nel contenitore di cottura
8. APPRETTO: Seconda lievitazione in contenitore con panno umido
9. COTTURA in forno casalingo: Settare la temperatura del forno a 220/250°C. e mettere la teglia nell'ultimo ripiano in basso, con la pasta bagnata, verso i 140°C (pane da +1kg.) o 180° (pane da -0.5kg), calcolando 5/7’ ogni 100gr. di impasto.


# TEORIA GENERALE DELLA COTTURA
Il pane si espande per i primi 10-15’ formando subito uno strato di crosta e, contemporaneamente, rilasciando vapore. La crosta che si forma in cottura impedisce all'interno del pane di cuocersi anche perchè nel frattempo l'ambiente di cottura si satura di umidità. Per questo motivo si cuoce sempre con la cottura "a spiffero", consistente nella cottura con forno leggermente aperto a bassa temperatura (~140°C)
Ciò porta alle seguenti considerazioni:
* Infornare sempre con del vapore lasciando un recipiente di acqua in fondo al forno e/o spruzzando dell'acqua all'interno del forno e/o bagnando semplicemente la pasta, per i primi 5-10’; ciò permette di non creare crosta e di cuocere l'impasto internamente
* Per avere una crosta spessa e croccante, una volta arrivato in cottura con forno umido, cuocere "a spiffero" fino ad ottenere la crosta desiderata
* Per avere una crosta sottile spruzzare acqua nel forno e un po' sul pane per l'intera cottura e rifinite gli ultimi 10-15’ "a spiffero"
Infine la qualità della crosta deriva dal tipo di farine impiegate. Farine più fresche e di qualità contengono più enzimi che migliorano la reazione di Maillard.
* In generale può essere opportuno partire dal forno freddo con la griglia nel punto più basso del forno.

## PROTOTIPO DI COTTURA
1. Accendere il forno a 250° e praticare incisioni sull'impasto. Infornare.
2. Dopo 15' di cotture abbassare il forno a 200°
3. Dopo 15' (30' totale) abbassare la temperatura a 180°
4. Completare la cottura per 60/80'.


# CLASSIFICAZIONE FARINE
* Fino a W 170 (deboli): per biscotti, cialde e dolci friabili; anche per besciamella e per rapprendere salse. Assorbono circa il 50% del loro peso in acqua.
* Da W 180 a W 260 (medie): pane francese, panini all'olio, pizza, pasta: assorbono dal 55% al 65% del loro peso in acqua.
* Da W 280 a W 350 (forti): pane classico, pizza, pasta all'uovo, pasticceria a lunga lievitazione: babà, brioche. Assorbono dal 65% al 75% del loro peso in acqua.
* Oltre i W 350 (farine speciali): in genere fatte con particolari tipi di grano, vengono usate per "rinforzare" farine più deboli, mescolandovele, oppure per prodotti particolari. Assorbono fino al 90% del loro peso in acqua.


# RAPPORTO LIEVITI
* PM : pasta madre (PM) 50% idratazione
* PML : lievito in coltura liquida (li.co.li.) 100% idratazione
* LB : lievito di birra fresco
* LBS : lievito di birra secco

|                   |   PM  |   PML  |  LB   |  LBS  | 
|-------------------|:-----:|:------:|:-----:|------:|
| PM corrisponde a  |       | 133.3% |    4% |  1.3% |
| PML corrisponde a |   75% |        |    3% |  1.2% |
| LB corrisponde a  | 2500% | 3333%  |       |   20% |
| LBS corrisponde a | 6250% | 8333%  |  250% |       |

In generale una lievitazione normale si ha con:
* PM 50% idratazione: 35% totale peso farina
* PML 100% idratazione: 30% totale peso farina
* PML 130% idratazione: 25% totale peso farina


# PIZZA
## Ricetta generale
* Acqua: 60% della farina (napoletana 70%+)
* Sale: 3% dell'acqua (±0.5)
* (Olio): 3% dell'acqua (±0.5)
* Lievito di birra secco: 4‰ del peso dell'acqua (4gr/L)
Acqua migliore per impasto: 22 gradi francesi (San Pellegrino)
- Farina Forte -> Lievitazione Lunga  (24H+)
- Farina Debole -> Lievitazione Corta (8/12H)
Tempo medio di lievitazione: 24H
Minore è il tempo in cottura -> Maggiore è la sofficità
Per fare le *Pieghe d'Arletto* piegare due volte (da entrambi i lati dell'impasti sopra-sotto)
La ciotola dell'impasto dovrebbe essere grande il triplo dell'impasto
Sia la puntata che l'appretto devono essere fatti in contenitori sigillati.
Dallo staglio alla cottura, se è stato in frigo, ci vogliono ~8 ore a temperatura ambiente

## TEMPERATURE FORNO A LEGNA
Schiacciata -> Platea a 300°+
Pizza Napoletana -> Platea a 450°+

## INGREDIENTI CONSIGLIATI
* Farine:
    1. Petra
    2. Garofalo 260 w
* Pomodori:
    1. Fiammante
    2. Solea


# Ricetta Coccoli
350gr farina
250ml acqua
8gr sale per litro acqua
8gr strutto per litro acqua
4gr lievito per litro acqua


# FERRO BLU

## BRUCIATURA DALL'ACQUISTO
1. Immergere la teglia in un capiente catino con acqua calda e un cucchiaio di detersivo per 10’ (per togliere l'unto industriale di protezione)
2. Sciacquare e asciugare bene
3. Preriscaldare il forno a 200°
4. Ungere uniformemente la teglia con olio, esternamente ed internamente, con carta assorbente
5. Infornare la teglia unta per 5’
6. [Ripetere dal punto 4]

## MANUTENZIONE
* Non lavare MAI la teglia
* Riporla in luogo asciutto oleata e imbustata
* Usare solo panno di carta oleata
* Per pulizia generale mettere la teglia sul fornello con una manciata di sale fino e sale grosso e pulire con la carta.
* Per pulire una teglia senza più pellicola usare tranquillamente le pagliette abrasive per poi effettuare nuovamente la bruciatura
* Intorno ai 300° la teglia tende a deformarsi, per ovviare al problema (solamente estetico) mettere la teglia con dei pesi _ai lati più corti_ (es.: mattoni) in forno a 400°

