# DEFINIZIONE
**Si dice spumante il vino caratterizzato all'apertura dalla produzione di spuma provocata dallo sviluppo di CO₂ con una pressione non inferiore alle 3 atmosfere  misurate a 20°C (altrimenti è vino frizzante)**

# METODO CHAMPENOIS o METODO CLASSICO
Il metodo classico si compone di:

1. Vendemmia e preparazione vino base
2. Assemblaggio
3. Preparazione alla presa di spuma
4. Presa di spuma
5. Maturazione
6. Remuage
7. Tappatura

## PREPARAZIONE VINO BASE
Lo spumante è l'unico vino in cui si può mescelare, per ottenere il vino base, un vino rosso con un vino bianco per ottenere un vino rosato. Il vino base si compone di più vini mescelati e può contenere anche dello sciroppo zuccherino. Gli champagne hanno invece disciplinari più restrittivi.

## ASSEMBLAGGIO
Si operano le mescolanze di uno o più vini di uno o più vitigni di uno o più annate per ottenere la *cuveé*. Tale pratica si chiama *coupage*.

* Assemblaggio orizzontale: ottenuto da tagli di crus diverse della stessa annata
* Assemblaggio verticale: ottenuto da vini di annate diverse
* Millesimato: quando vengono assemblati vini della stessa annata (per almeno l'85%)
La finalità dell'assemblaggio è ottenere continuità delle caratteristiche qualitative ed organolettiche.

## PREPARAZIONE ALLA PRESA DI SPUMA
Si attua con l'aggiunta di *licoeur de tirage* (cioè una soluzione concentrata al 50% di vino o mosto e zucchero di canna per circa 25g/L), sostanze azotate e lieviti selezionati.

## PRESA DI SPUMA (TIRAGE o PRIS DE MOUSSE)
Il vino ha una aumento di alcol di circa 1.3° e comincia a fermentare. Viene ritappata la bottiglia con il tappo a corona ed il sottotappo concavo in grado di raccogliere, alla fine del processo, le spoglie dei lieviti (piccola tazzetta detta *bidule*). 

## MATURAZIONE
Lo spumante deve maturare sulle fecce. Le spoglie dei lieviti dapprima si inattivano, quindi muoiono ed infine vanno incontro ad autolisi nell’arco di un anno. Da questa autolisi si formano i costituenti fondamentali del bouquet finale (profumi terziari) e il *perlage*; la maturazione avviene con le bottiglie accatastate una sull'altra in posizione orizzontale. Le cataste di bottiglie vengono smontate e rimontate più volte e le bottiglie vengono smosse per rimettere in sospensione le spoglie dei lieviti nella bottiglia; tale pratica è detta *coup de poigneè*. Alla fine della maturazione le bottiglie sono poste in telai inclinati a circa 45°, le *pupitres* (tavole di legno incernierate a 'V' rivoltata), infilate in appositi fori, una accanto all’altra. 
Se durante la maturazione la pressione raggiunge le 3/4.5 atmosfere (può arrivare anche a 6) la spuma risulta essere più vellutata e si ha il *Cremant de Champagne* o il *Franciacorta Satèn*.

## REMUAGE
I lieviti, dopo la maturazione, in genere di un anno, cominciano a morire per *autolisi* e devono essere eliminati. Le bottiglie sono segnate con un gessetto bianco sul fondo, quindi vengono girate con un movimento rapido chiamato *remuage*, effettuato ogni 3/4gg per un periodo da 1-4 mesi, (a mano o con appositi macchinari chiamati *giropallets*) e via via inclinate sempre con un maggiore angolo di inclinazione fino ad arrivare ad una bottiglia pressoché in posizione verticale con il tappo rivolto verso il basso; tale processo viene chiamato *passaggio in punta* (sosta, in posizione, delle bottiglie) che può durare da pochi giorni a anni. Questo passaggio è necessario per far sedimentare le spoglie dei lieviti e farli convergere verso la *bidule*.

## DEGORGEMENT E TAPPATURA
Per eliminare le fecce, la bottiglia deve essere stappata e richiusa. Questa pratica, detta *degorgement* o *sboccatura*, può essere effettuata a mano da operai abili e specializzati (*degorgement à la voleé*) oppure si fa passare il collo delle bottiglie, mantenute verticali, in salamoia fredda a –20°C in modo da congelare pochi centimetri di vino e fecce che vengono poi eliminati stappando la bottiglia sboccandola (*degorgement à la glace*). Da questo momento in poi il vino comincia a decadere. Prima di tappare le bottiglie definitivamente viene aggiunto il cosiddetto *liqueur d’expedition*.

### Dosaggio
Lo sciroppo di zucchero (a volte con brandy o cognac) aggiunto con il liqueur d’expedition stabilisce il cosiddetto dosaggio (*dosage*), cioè il residuo zuccherino in base al quale si classificano come segue gli spumanti:

* PAS DOSE’: champagne al quale non viene aggiunto liqueur d'expedition, bensì rabboccato con lo stesso vino. Ha residuo zuccherino inferiore a 3 g/l
* EXTRA BRUT: residuo zuccherino inferiore ai 6 g/l
* BRUT: residuo zuccherino inferiore ai 15 g/l
* EXTRA DRY: residuo zuccherino compreso fra 12 e 20 g/l
* SEC (DRY): residuo zuccherino compreso fra 17 e 35 g/l
* DEMI SEC: residuo zuccherino compreso fra 33 e 50 g/l
* DOLCE: residuo zuccherino maggiore a 50 g/l

# CHAMPAGNE
Il vino base dello Champagne si ottiene solo con metodo classico con uve raccolte a mano e da vitigni con le seguenti superfici vitate: Pinot noir 37% e Pinot meunier 37% (vitigni bacca rossa) e Chardonnay 26% (bacca bianca).
Inoltre, in base alla zona di produzione, si possono avere anche i vitigni:
* Regione Champagne: Arbanne e Pinot meslier
* Loira: Chenin blanc
* Bordolese: Ugni blanc
* Languedoc: Clairette
* Gaillac: Maurac
* Die: Moscato
Lo champagne può essere solo bianco o rosé. Lo champagne ottenuto da sole uve a bacca bianca si chiama *blanc de blanc*. Lo champagne ottenuto da sole uve a bacca nera si chiama *blanc de noir*.
I grand cru appartengono a uno dei 17 comuni che hanno diritto a fregiarsi di questo titolo (il più pregiato); premier cru per gli altri 41 comuni. Inoltre è obbligatorio indicare l'organizzazione professionale del produttore, con una sigla di due lettere (solitamente stampata con caratteri minuscoli sull'etichetta):
* NM (négociant-manipulant): è il caso di una casa produttrice di champagne che compra le uve e le assembla per elaborare e commercializzare il vino; si tratta in generale degli champagne più pregiati, prodotto dalle case dai nomi più famosi
* RM (récoltant-manipulant): raggruppa l'insieme dei vignaioli che elaborano e commercializzano le proprie uve
* CM (coopérative de manipulation): è il caso di gruppi di produttori che assemblano le uve, le elaborano e le commercializzano
* RC (récoltant-coopérateur): i viticultori conferiscono le loro uve ad una cooperativa che ha l'incarico di eseguire la vinificazione; le bottiglie vengono quindi restituite ai singoli produttori per la commercializzazione
* ND (négociant-distributeur): è il caso di un commerciante che acquista le bottiglie pronte per il consumo e le commercializza con il proprio marchio
* SR (société de récoltants)
* MA (marque auxiliaire): le bottiglie possono derivare da RM, NM o CM.

# METODO CHARMAT o MARTINOTTI
Permette di ottenere vini spumanti come il metodo classico Champenois, ma con le seguenti differenze:
1. processo di spumantizzazione rapido
2. presa di spuma in un’unica autoclave (che i francesi chiamano *cuveé close*) 
3. imbottigliamento del vino alla fine del processo, isobaricamente
Il sistema è stato ideato soprattutto per i vini profumati perché questo metodo mette in risalto tutte le migliori caratteristiche di freschezza ed i profumi legati all’uva, soprattutto il fruttato.
Infatti i vini più indicati per essere così spumantizzati sono il Moscato ed il Prosecco.

- ## PRESA DI SPUMA
Avviene in un unico grande contenitore, chiuso ermeticamente, in grado di tollerare elevate pressioni e dotato di un sistema di raffreddamento che permette di controllare la temperatura di fermentazione.
Per la spumantizzazione si aggiungono zucchero (il cui quantitativo dipende dal tipo di spumante che si vuole ottenere: brut, secco, dolce) e lieviti selezionati.
Si distinguono 2 tipi di charmat:

* Charmat corto (perlage meno fine, profumi primari) per prosecco e vitigni aromatici
    - Chiarifica
    - Filtrazione
    - Imbottigliamento
* Charmat lungo
    - Affinamento sulle fecce (9 mesi) del vino secco
    - Chiarifica
    - Filtrazione
    - Eventuale aggiunta di Liqueur d'expedition
    - Imbottigliamento

