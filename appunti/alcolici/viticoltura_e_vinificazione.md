#ORIGINI#
La prima attestazione della coltivazione della vite e l’uso del vino risale al 2400 a.C., quando gli egizi iniziarono ad importare questo prodotto dalla Siria e da Israele.
Nel 50 a.C. si raggiunge la massima conoscenza della agricoltura e viticoltura, comprovata dai numerosi trattati che parlano di potatura, innesto e vinificazione (Catone, Orazio, Virgilio).
La vite comunemente coltivata per la produzione di vino è la *Vitis Vinifera sativa* evolutzione della *Vitisi Silvestris* ancora presente in alcune zone della Maremma.
Si distingue dalle Viti Americane dello stesso genere per la qualità dell’uva: la legislazione europea ne vieta l’impiego per la vinificazione di vini destinati al commercio:
* qualitativamente scadenti (gusto foxy)
* contenuto di metanolo (alcool metilico) troppo elevato
È possibile classificare la vite in base all'impiego (da vino o da tavola), al colore delle uve (bianche, rosse, violacee ecc..) e dal contenuto di sostanze aromatiche:
* Neutre: Trebbiano, Cortese, Sangiovese ...
* Semi Aromatiche: Chardonnay, Riesling ...
* Aromatiche: Moscato, Traminer, Aleatico ...

#VITICOLTURA#
Quando la pianta è innestata la parte radicale prende il nome di *portainnesto* (vite americana) e quella aerea prende il nome di *varietà* (vite europea). Quando non si usa un portainnesto si dice *"a piede franco"*.
La moltiplicazione, cioè la riproduzione di vite al fine di effettuare nuovi impianti, è prevalentemente per innesto.i Attualmente i programmi di miglioramento genetico prevedono delle selezioni massali o clonali al fine di individuare soggetti più adatti alla coltivazione della vite e moltiplicarli (gli scopi sono vari: miglioramento quanti - qualitativo delle produzioni, resistenza a fattori biotici ed abiotici etc...):
* SELEZIONE MASSALE: moltiplicazione del materiale ritenuto migliore da più piante; metodo non molto attendibile che ha dato origine ad individui diversi
* SELEZIONE CLONALE: moltiplicazione del materiale proveniente da un’unica pianta, creando una popolazione clonale proveniente da un solo individuo
La radice si trova ad una profondità variabile tra 25 a 80 cm ed in genere la dimensione della stessa è simile all’espansione laterale della parte aerea.
Si distinguono radici avventizie (*fascicolate*) originatesi dalla talee e radici fittonanti sviluppatesi dal seme (*fittone*).
Il fusto è l’organo epigeo che porta le branche, i tralci ed i germogli che a loro volta portano foglie e frutti. E’ rivestito di corteccia (*ritidoma*) che si può staccare a strisce longitudinali. Il suo sviluppo varia in base alla forma di allevamento scelta da pochi cm ad alcuni metri.
La parte basale a contatto con il suolo prende il nome di *pedale*; salendo si trova il tronco sul quale sono inserite le *branche* (rami di più anni) portanti i rami di un anno (*tralci* o *sarmenti*). Tronco e branche costituiscono il legno vecchio.
Il frutto è botanicamente una *bacca*; a seguito dell’impollinazione del fiore inizia l’ingrossamento dell’ovario (*allegagione*) e la crescita dello stesso per ca. 2 mesi, fino al cambio del colore (*invaiatura*) grazie ai pigmenti (*flavonoidi*).
L'acino è composto da:
* epicarpo o buccia (10-15%): più o meno spessa ricca di pigmenti, tannino e aromi, ricoperta di pruina;
* mesocarpo o polpa (80/85%) ricca di zuccheri nella parte centrale e contenente acidi nella parte più interna; nelle uve aromatiche contiene anche gran parte degli aromi;
* endocarpo o vinaccioli (2/4 per acino) possono essere assenti (uve apirene) e contengono tannino e olio.
Il raspo rappresenta dal 5 al 15% del peso del grappolo e può presentarsi *compatto* o *spargolo*.

##CICLI VITALI##
Ciclo annuale della vite:
* Aprile-Agosto: Crescita (con fioritura a Giugno)
* Agosto: Invaiatura o Agostatura (cambio di colore degli acini)
* Agosto-Ottobre: Maturazione
* Agosto-Novembre: Raccolta e caduta foglie
* Dicembre-Marzo: Riposo
Ciclo vitale (in anni):
* 1-3: Improduttività
* 4-5: Produttività crescente
* 20-25: Produttività costante (maturità della pianta)
* 30: Efficienza economica media
* 30-40+: Vecchiaia (vini qualitativamente superiori con contenuto di aromi e zuccheri maggiore e con un miglior equilibrio vegeto-produttivo)

Per *Ecologia Viticola* si intende lo studio dell'interazione tra la viticoltura e l'ambiente (clima e terreno). L'*ecosistema viticolo naturale" è costituito dall'iterazione tra *clima*, *terreno* e l'*entità biologica vitigno-portainnesto*.

La vite necessita di:
* Temperature minime invernali non inferiori a -15
* Precipitazioni distribuite (eccetto per maturazione e vendemmia)
* Buona illuminazione (esposizione a SE)
* Altitudine tra 0 e 1000 m s.l.m.
* Latitudine tra i 20 e i 40 gradi

Per *sesto d'impianto* si intende la disposizione geometrica delle piante sul suolo con relative interdistanze.
La scelta del sesto d’impianto è collegata direttamente alla *densità di impianto* (n. di piante per unità di superficie comunemente ettaro); la densità di impianto è collegata direttamente alla forma di allevamento del vigneto. Attualmente, al fine di garantire la produzione di una sempre
migliore qualità delle uve si tende a far produrre pochi grappoli per pianta e quindi è sempre più in auge fare sesti di impianto molto fitti e comunque superiore alle 5.000 piante ad ettaro
La scelta della forma di allevamento è legata alla varietà, alla zona di impianto, alla tipologia di suolo ed al tipo di risultato enologico che si vuole ottenere.
I sistemi di potatura si dividono in:
* forme a potatura corta (cordone, alberello)
* forme a potatura mista (guyot, casarsa)
* forme a potatura lunga (G.D.C., pergola, tendone)
##FILLOSSERA##
Afide *Daktulosphaira vitifoliae* che attacca sia la parte aerea che radicale della vite. L'attacco della parte aerea provoca solo danni estetici alla vite e nessun problema che necessiti un impiego di pesticidi.
Il problema dell'attacco dell'apparato radicale (che ne provoca la totale distruzione) si risolve con l'impianto su portainnesti di vite americana.
La fillossera non tollera i terreni sabbiosi e quelli argillosi con ristagno idrico; in queste tipologie di suolo è possibile impiantare a piede franco.
##PERONOSPORA##
Fungo che attacca tutte le parti verdi della vite, ma in modo particolare foglie e grappoli. Riduce la fotosintesi, diminuisce la quantità di zucchero presente nei frutti; riduce la produzione quando l'attacco precoce avviene a carico dei grappoli.

#VENDEMMIA#
Si effettua quando la maturazione zuccherina è nell'equilibrio migliore, in base allo stato fitosanitario dell’uva e alla varieta’ del vitigno (precoce O tardiva). Per la vinificazione in rosso l'equilibrio migliore si ha quando la curva della maturazione zuccherina interseca la maturazione fenolica (quest'ultima misurata empiricamente quali colore e stato di lignificazione del vinacciolo). La misurazione zuccherina può essere effettuata mediante mostimetro babo (in cantina) o refrattometro (in vigna). È sempre meglio vendemmiare alle prime ore del mattino o durante la sera affinchè si abbiano temperature più basse.
La vendemmia per vini di pregio si effettua con cesti di massimo 20kg per limitare lo schiacciamento degli acini.
Durante la maturazione delle uve si ha:
* Aumento del tasso zuccherino (raccolta tardiva per maggiore docezza)
* Aumento del PH
* Aumento dei polifenoli
* Intensificazione degli aromi
* Abbassamento del tasso di acidità (raccolta precoce per maggiore acidità)
Durante la raccolta o subito dopo si effettua la cernita dei grappoli, scartando i meno adatti alla vinificazione.

#DIRASPATURA#
Una volta in cantina si procede con la diraspatura (separazione dei raspi dagli acini). 

#PRESSATURA (SOLO VINIFICAZIONE IN BIANCO)#
Per vini di qualità si effettua la *pressatura* svolta da presse pneumatiche per avere una pressatura soffice mentre per vini di bassa qualità si effettua la *torchiatura*. Le vinacce non fermentate, dette "vergini" vengono avviate alla distillazione. La *sgrondatura* della pressa dà luogo al *mosto fiore* che può essere avviato alla fermentazione. 

#CRIOMACERAZIONE (SOLO VINIFICAZIONE IN BIANCO O IN ROSATO)#
Se (come per esempio negli spumanti e nei vini bianchi importanti) si vuole effettuare la *criomacerazione*, si trasferisce l'uva diraspata e pigiata, con le bucce, in un vaso vinario per 12h a 5°C. Il contatto del mosto con le bucce permette il passaggio delle sostanze aromatiche limitando la cessione dei tannini.

#FERMENTAZIONE#
La fermentazioen ha durata variabile: da una a più di due settimane.
Durante la fermentazione si hanno i seguenti fenomeni:
* Produzione di CO₂
* Rilascio di calore
* Diminuzione di zucchero
* Aumento di alcool
* Creazione di zuccheri residui
In questa fase lo zucchero presente nel mosto si trasforma in etanolo per opera dei batteri *Saccharomyces cerevisiae*. Prima dell'inizio della fermentazione il mosto può essere sottoposto a processi di illimpidimento mediante raffreddamento. La temperatura ottimale di fermentazione è 18°c; oltre i 35°C i lieviti muoiono e la fermentazione si arresta; anche i profumi fruttati tipici dei bianchi vengono meno. I contenitori in cui viene effettuata la fermentazione si chiamano *fermentini* o *tini refrigeranti*. Durante la fermentazione si possono inoculare lieviti selezionati o enzimi per una più efficiente estrazione polifenolica o per permettere la fermentazione di uve non sane; inoltre si immette anidride solforosa (SO₂).
##Mosti##
Differenziazione dei mosti:
* Mosto d'uva: da spremitura di uva fresca
* Mosto parzialmente fermentato: contiene già una bassa concentrazione d'alcool
* Mosto concentrato: a cui è stata tolta l'acqua per concentrare gli zuccheri
* Mosto concentrato rettificato (MCR): in pratica zucchero d'uva
* Mosto muto: addizionato di min. 12% alcool per bloccare la fermentazione
* Filtrato dolce: sottoposto a filtrazione per eliminare i lieviti
* Mosto cotto: parzialmente caramellato per riscaldamento diretto
##Anidride solforosa##
Funzioni:
* Antiossidasica: Rallenta il processo di ossidazione del mosto
* Antisettica e Selettiva: 
* Solubilizzante:
* Defecante:
La legge fissa dei limiti nell'uso di SO₂ e dal 2005 è necessario indicare in etichetta l'impiego nella filiera produttiva.
La differenza tra un vino secco e un vino dolce è la quantità di zuccheri residui (zuccheri non consumati dai lieviti). I vini dolci sono ottenuti dal blocco fermentativo.


#MACERAZIONE (SOLO VINIFICAZIONE IN ROSSO)#
Questo processo ha una durata media di 20gg ma può arrivare anche a 60gg e serve per la dissoluzione di sostanze polifenoliche presenti nel cappello di bucce e vinaccioli e si dividono in macerazioni a cappello emerso e sommerso. 
Nelle macerazioni a cappello emerso si usa il *rimontaggio*, ovvero quella tecnica consistente nel riversare continuamente sul cappello, il vino presente in fondo al tino.
Nelle maceraioni a cappello sommerso si usa la *follatura*, ovvero quella tecnica consistente nello spingere continuamente il cappello verso il fondo del tino.
Nella vinificazione in rosato la macerazione è molto breve e l'estrazione eloce dle colore è effettuata con frequenti rimontaggi o con la criomacerazione. 

#MACERAZIONE CARBONICA (SOLO VINO ROSSO NOVELLO)#
Individuata da L. Pateur nel 1872, consiste nell'immettere l'uva intera in vasi vinari saturi di CO₂ a temperatura di 25°. Le uve fermentano in assenza di aria donando i sentori tipici del vino novello (commercializzato dal 6 Novembre dell'anno di vendemmia).

#RIFERMENTAZIONE (SOLO VINIFICAZIONE IN ROSSO)#
Esistono due tipi di rifermentazione:
##GOVERNO ALLA TOSCANA##
Consistente nell'appassire il 10% di uva (sangiovese o canaiolo) a parte. L'uva appassita viene quindi pigiata e addizionata al vino nuovo entro il mese di Dicembre. Tale passaggio è a volte ripetuto in primavera per ottenere nuovi carichi di profummi.
##RIPASSO##
Tipico della zona della Valpolicella consiste nel versare il vino nuovo sulle vinacce vergini di Amarone (ovvero uve di Corvina, Molinara, Rondinella, Negrara).

#SVINATURA (SOLO VINIFICAZIONE IN ROSSO)#
Separazione del vino (detto *vino fiore*) dalle vinacce.

#TORCHIATURA (SOLO VINIFICAZIONE IN ROSSO)#
Successivamente alla svinatura si procede, tramite torchio o pressa idraulica, alla torchiatura  delle vinacce per completare l'estrazione della frazione liquida dell'uva. Una volte torchiate, le vinacce vengono destinate alla distillazione della grappa. Con al torchiatura si ottengono vini molto erbacei detti "stretti" o "torchiati".

#FERMENTAZIONE MALOLATTICA (SOLO VINIFICAZIONE IN ROSSO)#
Successivamente alla svinatura si procede alla fermentazione malolattica del vino ottenuto. Ha l'effetto di abbassare i toni acidi del vino e gli conferisce morbidezza e stabilità, trasformando l'acido malico in acido lattico con conseguente produzione di CO₂. La sua durata è di circa 15gg in legno o acciaio alla temperatura di 25°.

#TRAVASO (SOLO VINIFICAZIONE IN BIANCO)#
Ha lo scopo di eliminare i residui di fermentazioni (quali ad esempio le carcasse dei lieviti morti, detti *feccia*) e consistono nello spostamento del vino da un tino a un altro mediante pompe a movimento peristaltico o pompe a movimento lineare con la minor sollecitazione possibile delle fecce.
È l'equivalente della svinatura nei vini rossi.

#AFFINAMENTO#
Per un vino in tini di acciaio è scorretto parlare di affinamento, bensì si parla di *sosta*. In acciaio i vini mantengono gli aromi primari e secondari, quali la freschezza e l'aromaticità del vitigno.
Per l'affinamento (in legno) si utilizza prevalentemente botti in legno tostato di rovere (barriques). L'affinamento è adatto a vini con buona struttura e buon tenore alcolico e conferiscono aromi terziari. Si bassa sullo scambio di ossigeno tra l'interno e l'esterno della botte.
##Batonnage (SOLO VINIFICAZIONE in BIANCO)##
Il batonnage è una tecnica per l'affinamento dei vini bianchi che consiste nel rimuovere le fecce di fermentazione dal fondo della botte mediante l'impiego di un asta in modo da farle rimanere in sospensione ed viene effettuata per conferire maggior sensazione di grassezza al vino vianco. La presenza delle fecce permette al vino di perdere parte degli aromi ceduti dal legno.
##Vinificazione borgognona (SOLO VINIFICAZIONE IN BIANCO)##
È una tecnica nata in Francia nei primi anni del XX° secolo e consiste nell'attuare la fermentazione del mosto fiore direttamente in barrique. Terminata la fermentazione le fecce dei lieviti rimaste nella barrique vengono rimescolate più volte al giorno. Da questa tecnica nasce il batonnage.

#CHIARIFICAZIONE E FILTRZIONE#
Operazioni che hanno lo scopo di illimpidire il vino dopo l'affinamento e per rimurovere eventuali corpi in sospensione. La chiarifica viene effettuata tramite sostanze naturali (colla di pesce, albumina) o minerali (betonite, silice) con l'aiuto di acido citrico, tannino, omma arabica. La fitrazione avviene mediante filtri a cartone o farine fossili.

#STABILIZZAZIONE#
Viene effettuata immediatamente prima dell'imbottigliamento per consentire al vino di mantenere inalterate le sue caratteristiche nel tempo e consiste nel portare il vino alla temperatura prossima al congelamento per precipitare i tartrati e sostanze colloidali. Può essere preceduta da centrifugazione. 

#IMBOTTIGLIAMENTO#
Il vino è generalmente imbottigliato per la vendita in recipienti fino a 12L, in bottiglie di varie fogge e dimensioni, preferibilmente di colore verde o marrone, onde preservare il vino dalla luce. L'imbottigliamento viene effettuato a temperature basse per consentire l'allontanamento dell'aria tramite gas inerti.
I tappi di sughero vengono prodotti da un tipo di quercia, la "quercus suber" che trova il suo habitat naturale prevalentemente nel bacino del mediterraneo. La quercia impiega circa 40 anni a produrre il sughero "femmina" e lo riproduce ad intervalli di 10 anni. I tappi in commercio possono essere: in sughero monopezzo naturale, tecnici misti e tecnici di sughero granulare agglomerato. Il "sentore" di tappo non è relativo alla composizione chimica del tappo ma alla presenza di un fungo "Armillaria mellea" presente nella quercia sughera da cui ha origine il tappo combinato con composti clorici per dare origine a molecole di tricloroanisolo.

#AFFINAMENTO IN BOTTIGLIA#
Necessario per vini particolarmente strutturati, serve per affinare la frazione tannica acquisita dal legno (aromi terziari). Viene effettuata anche per far stabilizzare il vino ed evitare così il "mal di bottiglia". Può variare dai 6 mesi in su, a seconda del tempo di permanenza in botte. Fondamentali la luce, temperatura e posizione dell'ambiente.
